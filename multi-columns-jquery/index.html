<!DOCTYPE html>
<html lang="en">
<head>
    <meta charset="UTF-8">
    <title>Multi Columns Demo</title>

    <link rel="stylesheet" href="style.css">
    <link href="https://fonts.googleapis.com/css?family=Roboto:300,400,700|Suez+One" rel="stylesheet">

    <script   src="https://code.jquery.com/jquery-3.1.0.slim.min.js"   integrity="sha256-cRpWjoSOw5KcyIOaZNo4i6fZ9tKPhYYb6i5T9RSVJG8="   crossorigin="anonymous"></script>

    <script src="columns.js"></script>
    <script src="app.js"></script>
</head>
<body>
<div class="wrapper">
    <article>
        <h1>Tweede plaats voor Verstappen op GP Groot-Brittannië na tijdstraf Rosberg</h1>

        <blockquote>
            Met potlood hoeft het niet eens meer geschreven te worden in sportboeken als het gaat over Nederlanders in de
            Formule 1. Er is een tijd vóór en een tijd na Max Verstappen. Zondag eindigde de 18-jarige coureur op een tweede
            plaats bij de Grote Prijs van Groot-Brittannië. Het was zijn derde podiumplaats in zijn zesde race voor Red Bull
            en de tweede in een tijdsbestek van 168 uur.
        </blockquote>

        <p>
            Verstappen werd een week geleden tweede bij de Grote Prijs van Oostenrijk. De race in Spanje in mei won hij.
            Nederlandse racefans weten niet wat ze overkomt. Voor Max Verstappen konden ze alleen terugdenken aan de twee
            derde plaatsen van Jos Verstappen in 1994. Nu zijn het drie podiumplekken in twee maanden en het seizoen is nog
            niet eens op de helft.</p>

        <p>
            Iedere race lijkt Verstappen de gehele wereld weer te verbazen, behalve hemzelf. In Oostenrijk verkondigde hij
            al
            dat hij gewend was geraakt aan het juichen. En alsof hij er al jaren zit, zo schuift hij aan bij de
            persconferenties na races. Hij grapt tussen de vragen door met collega-coureurs, zegt geen gekke dingen en oogt
            koel.</p>

        <p>
            Verstappens steile leercurve reveleerde op Silverstone. Een jaar geleden reed hij er in dienst van Toro Rosso
            misschien wel zijn zwakste race van het seizoen. Na drie ronden spinde hij roemloos van het circuit. Zondag
            toonde hij op het heilige Britse asfalt in pas zijn tweede F1-seizoen structureel tot de wereldtop te behoren.
        </p>

        <figure>
            <img src="http://static1.persgroep.net/volkskrant/image/c02df8cb-8081-415d-9864-7bb61663730f?h=MTIwOTI3Nll6QXlaR1k0WTJJdE9EQTRNUzAwTVRWa0xUazROalF0TjJKaU5qRTJOak0zTXpCbUx6RTJPRGg0TVRBME5B"/>
            <figcaption>&copy; AFP</figcaption>
        </figure>

        <h2>Spekglad asfalt</h2>
        <p>
            Tweede plaats voor Verstappen op GP Groot-Brittannië na tijdstraf Rosberg
            Kort voor de race maakt stortregen het asfalt drijfnat. Alle racestrategieën kunnen van tafel, de regenbanden
            gaan onder de auto's en de race wordt gestart achter de safetycar. Regen en het daardoor spekgladde asfalt
            nivelleert het verschil tussen de auto's in de Formule 1, stuurkunstenaars krijgen de kans uit te blinken.
            Verstappen is daar een van.</p>

        <p>
            Op regenbanden houdt hij probleemloos de normaal superieure Mercedessen bij. Sterker: in ronde zestien berooft
            Verstappen WK-leider Nico Rosberg op magnifieke wijze zelfs van zijn tweede plek, door hem buitenom in te halen.
            Pas als de droogweerbanden onder de auto's zitten, kan Rosberg weer aanhaken. Uiteindelijk passeert hij de
            Nederlander dankzij zijn surplus aan vermogen.</p>

        <h3>Die ene droom</h3>

        <p>
            De Nederlander bezit nu negentig WK-punten en nadert viervoudig wereldkampioen Sebastian Vettel op de
            WK-ranglijst. Het veelzeggendste van zondag was misschien wel het gat tussen Verstappen en zijn teamgenoot
            Ricciardo. Die zal zo af en toe zal terugverlangen naar de tijd toen de Rus Kvyat nog zijn directe concurrent
            was. Bijna twintig seconden zat er tussen de twee Red Bulls op Silverstone.</p>

        <p>
            Alles rond Verstappen ademt die ene droom: wereldkampioen worden. Op weg naar die droom verbetert hij de ene na
            de andere Nederlandse raceprestatie. Zaterdag sneuvelde bijvoorbeeld het stokoude kwalificatierecord van Jan
            Lammers. 36 jaar geleden startte Lammers in het Amerikaanse Long Beach vanaf plek vier. Verstappen vertrok op
            Silverstone vanaf plek drie.</p>

        <p>
            'Ik was al stomverbaasd dat het zo lang heeft gestaan', zegt Lammers, gevraagd naar het verbeteren van zijn
            prestatie. Dat Verstappen zijn vierde plek zou overtreffen, was een kwestie van tijd. Hij is buitencategorie,
            zegt Lammers. Voor Nederlandse en mondiale begrippen. Aan die podiumplekken moeten we maar gaan wennen. Lammers:
            'Max
            is momenteel de beste rijder in de Formule 1'.</p>

    </article>
</div>
</body>
</html>